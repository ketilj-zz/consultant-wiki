## Selskapsregistrering

Å sette opp et selskap er etterhvert blitt ganske enkelt. Å gjøre dette på egenhånd er fullt mulig, men det eksisterer etterhvert mange selskaper som hjelper deg med å gjøre dette, for en relativt billig penge. Pengene som du bruker på dette kan tas fra aksjekapitalen på 30 000 NOK, så du trenger ikke å legge ut noe ekstra for å betale for denne hjelpen.

Denne guiden tar utgangspunkt i at en bruker en av de mange eksisterende tjenestene. Det er som sagt mange tilbydere i markedet, her er noen av dem:

* [Starte AS](https://starte.as/)
* [Registrer AS](http://registrer-as.no/)
* [Firmahjelp](http://www.firmahjelp.no/)

Det er ikke store prisforskjeller mellom disse. Ved opprettelsen av BrainBase AS endte vi opp med å bruke Starte AS. Bakgrunnen for valget var at deres grensesnitt så enkelt og greit ut. Prisen for deres tjeneste var 1988 NOK ekslusivt MVA, 2 485 kroner inklusiv MVA. _Merk at dette ikke inkluderer avgift til Brønnøysund, som er på 5570 NOK. Dette gebyret kan også betales fra aksjekapitalen._

### Selve prosessn
Skjemaet for registrering er enkelt å fylle ut. I tillegg til en del standard informasjon om eiere, selskapets formål og fordeling av aksjer må en også ta stilling til om en skal ha en daglig leder, hvem som skal sitte i styre og signaturrett. I vårt tilfelle har vi 2 eiere og vi valgte da  "Styrets medlemmer hver for seg" på Signaturrett.

Etter å ha sendt inn skjemaet fikk jeg 2 e-poster fra Starte AS: En med kvittering for kjøp av tjenesten og en e-post med videre saksgang. Den videre saksgangen så slik ut:

  1.	Skriv ut PDF-filen TilBanken.pdf som ligger vedlagt, og ta papirene med til banken.
	2.	Åpne bankkonto for selskap under stiftelse (SUS) og sett inn aksjekapital-summen på 30 000 kroner.
	3.	Be banken sende en bekreftelse på innbetalingen til oss, jf. informasjonen på første side i TilBanken.pdf.
	4.	Du får melding fra oss når registreringen er klar og kan signeres digitalt av aksjonærene.
	5.	Ca. tre dager etter signering får du organisasjonsnummer på e-post, og firmaattesten blir tilgjengelig i Altinn.
	6.	Vis firmaattesten til banken, slik at de kan fjerne den midlertidige sperren på firmakontoen.


Sendte dokumentene som er beskrevet i punkt 1 (TilBanken.pdf og stiftelsesdokumenter) til banken og ba om å få åpnet bankkonto (se under for noen tips til banker. I løpet av noen timer var bankkonto åpnet. Vi overførte så 30 000 NOK til denne bankkontoen og fikk en bekreftelse på innbetalig av beløp. Denne ble sendt videre til Starte.as som deretter registrerte selskapet i Altinn. Vi fikk så en SMS med beskjed om å gå inn i Altinn for å signere digitalt. Der lå også alle nødvendige dokumenter for stiftelsen. Ca 3 dager etterpå kom det e-post om at selskapet var opprettet. 

### Banker
Følgende banker har vi god erfaring med

* [Bank2](www.bank2.no) - Liten bank med god rente og nesten ingen gebyrer. Kontaktperson: Marina Lehikoinen (ml@bank2.no)
